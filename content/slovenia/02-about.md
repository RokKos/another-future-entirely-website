---
title : ""

button:
  enable : true
  label : "PREBERI VEČ"
  # METHOD FROM HERE
  link : "/pdf/AFE_interactive_spreads.pdf"
---
Multimedijski raziskovalni umetniški projekt Another Future Entirely (Popolnoma drugačna prihodnost) avtorja Nejca Trampuža temelji na umetni inteligenci in ponuja osvežujoč pristop k ozaveščanju o okolju.  Vključuje avdio-vizualno projekcijo dialogov in antologijo kratkih znanstvenofantastičnih zgodb, ki predstavljajo svetlejšo, trajnostno prihodnost in socialno pravičnost.
<br/><br/>
Kakšna pa bi v resnici lahko bila bolj ekološka družba? Kakšne bi morale biti naše vrednote? Bi se morali znebiti kapitalizma? Ali je tehnologija res rešitev? Kako lahko dosežemo odpornost v obziru na podnebne spremembe? Je vse to le utopija?
<br/><br/>
S pomočjo tehnologije prihodnosti – umetne inteligence (UI), je Trampuž ustvaril orodje, ki nam prikazuje potencialno bodočnost, kjer je zaščita ekosistema in socialna pravičnost prednostna naloga in kjer lahko razvijamo rešitve za globalne izzive, ki jih poganjajo pozni kapitalizem in prekomerno potrošništvo, kot sta globalno segrevanje in izguba biotske raznovrstnosti. UI se uči iz vsebin, ki jih ustvarjajo ljudje, zato predstavlja ogledalo našega diskurza in družbe. Hkrati nam omogoča, da zapustimo poznano in vstopimo v področje neobstoječega. Nedvomno bo to orodje globoko vplivalo na našo družbo ter tudi na našo umetniško in ustvarjalno produkcijo. Zato Trampuž verjame, da moramo raziskati to novo tehnologijo in njene uporabne vrednosti ter istočasno opozarjati na nekatere škodljive posledice, ki jih lahko ta tehnologija prinese. UI je bila uporabljen za pisanje besedil in generiranje podob, ki so bile nato kolažirane v končni izdelek.
<!-- Small Text -->
Projekt, ki je bil premierno predstavljen januarja 2023 v galeriji Simulaker (Novo mesto), je bil izdelan pod produkcijskim okriljem inštituta LokalPatriot (Novo mesto) in KonS ≡ platforme za sodobno raziskovalno umetnost (Ljubljana).